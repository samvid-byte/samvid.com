<!doctype html>
<html lang="sa">
<head meta charset="utf-8">
<meta name="viewport" content="width=device-width, initial-scale=1.0">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900&family=Sahitya:wght@400;700&display=swap" rel="stylesheet">
 <style>
        body { 
	   font-family:'Lato','Sans-serif','Sahitya';
	    font-size: 18px;
background-color:#def4f1;
text-align:justify;
        }
</style>
</head>
<title>वृद्धव्याघ्रलुब्धब्राह्मणकथा</title>
<body><p><center><b>अथ वृद्धव्याघ्रलुब्धब्राह्मणकथा</b></center><br>
एको वृद्धो व्याघ्र: स्नात: कुशहस्त: सरसस्तीरे ब्रूते – “भो भो: पान्था: इदं सुवर्णकङ्कणं गृह्यताम्।“ तत: लोभाकृष्टेन केनचित् पान्थेनालोचितम् – “भाग्येनैतत् सम्भवति, किन्तु अस्मिन् आत्मसन्देहे प्रवृत्तिर्न विधेया।” किन्तु सर्वत्र अर्थार्जने प्रवृत्ति: ससन्देहा एव। तन्निरूपयामि तावत्। प्रकाशं ब्रुते - “कुत्र तव कङ्कणम्?” व्याघ्रो हस्तं प्रसार्य्य दर्शयति। पान्थोऽवदत् –“कथं मारत्मके त्वयि विश्वास:?”
व्याघ्र उवाच –“श्रूणु रे पान्थ! प्रागेव यौवनदशायाम् अहम् अतिदुर्वृत्तोऽभवम्।” अनेकगोमानुषाणां वधान्मे पुत्रा मृता दाराश्च। वंशहीनश्चाहम्। तत: केनचिद् धामिकेण अहम् उपदिष्ट: - “दानधर्मादिकं चरतु भवान्।” तदुपदेशाद् इदानीम् अहम् स्नानशीलो दाता वृद्धो गलितनखदन्तो न कथं विश्वासभूमि:।
मम च एतावान् लोभविरहो येन स्वहस्थस्थम् अपि सुवर्णकङ्कणं यस्मै  कस्मैचिद् दातुम् इच्छामि। तथापि “व्याघ्रो मानुषं खादती”ति लोकापवादो दुर्निवार:। 
त्वञ्च अतीव दुर्गतस्तेन तत्तुभ्यं दातुं सयत्न: अहम्। “तदत्र सरसि स्नात्वा सुवर्णकङ्कणं गृहाण।”
ततो यावदसौ तद्वच:प्रतीतो लोभात् सर: स्नातुं प्रविशति तावन्महापङ्के निमग्न: पलायितुम् अक्षम:। पङ्के पतितं दृष्ट्वा व्याघ्रोऽवदत् – “अहह! महापङ्के पतितोऽसि! अत: त्वाम् अहम् उत्थापयामि।” इत्युक्त्वा शनै: शनै: उपगम्य तेन व्याघ्रेण धृत: स पान्थ: अचिन्तयत् – “तन्मया भद्रं न कृतं यदत्र मारात्मके विश्वास: कृत:।”- इति चिन्तयन्नेवासौ व्याघ्रेण व्यापादित: खादितश्च। <br>
[उपदेश:] - अत: सर्वदा अविचारितं कर्म न कर्तव्यम् इति।<br>[उत्स: - नारायणशर्मण: हितोपदेशस्य मित्रलाभांशात् गृहीता इयं कथा।]
</p></body></html>
